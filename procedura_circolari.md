# Gestione delle circolari
La gestione delle circolari, nel sito dell'ICS di Bosisio Parini, viene fatta grazie all'uso di alcuni plugin che intergiscono tra di loro:
* Circolari groups
* Groups
* User Access Manager
* ALO Easy mail newsletter

## Operazioni preliminari
Prima di procedere all'utilizzo delle circolari è necessario predisporre l'ambiente. Attraverso l'uso del plugin Groups si creano i gruppi in cui verranno assegnati i diversi utenti. Un secondo passaggio è quello di inserire ogni utente nei gruppi che sono di sua pertinenza.

## Creazione della circolare
Il dirigente scolastico o un suo delegato redige la circolare direttamente in wordpress, come post circolare. Al momento della stesura della circolare definisce chi sono i destinatari. Il numero progressivo della circolare viene assegnato automaticamente al momento della creazione della stessa.

## Pubblicazione e notifica
Quando una circolare viene pubblicata, gli utente che sono inseriti nei gruppi a cui è destinata, una volta loggati, vedranno una notifica nella barra nera in alto.

Cliccando sulla notifica si viene indirizzati nella bacheca dove è possibile cliccare sulla scritta firma.

In alternativa è possibile leggere le circolari dal front-end e cliccare sul bottone blu "firma la circolare" che compare in fondo all'articolo.

## Controllo delle firme
Il personale di segreteria o il dirigente possono controllare chi sono le persone che hanno firmato le circolari andando a controllare nel back-end. In bacheca, nel menu circolari, possono vedere l'elenco delle circolari pubblicate. Per ogni circolare è presente la scritta "firma" che permette di accedere ad una tabella in cui compare la data di firma. In caso di sciopero o assemblea sindacale si può esprimere la propria scelta: si, no, presa visione.
 
