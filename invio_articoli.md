# Come inviare articoli da pubblicare

I docenti possono inviare le proposte di articoli che vengono pubblicate nel sito. Per farlo siamo arrivati a diverse soluzioni.

## Invio per mail
Il docente invia una mail al docente incaricato della pubblicazione. In allegato alla mail invia il testo (solitamente in un documento di testo) e le foto che servono ad illustrare l'articolo. La didascalia delle foto è generalmente il nome del file immagine.

Questa procedura è valida solo per alcuni docenti ed è stata concordata a voce. Sul sito, nella parte riservata ai docenti, è presente un'indicazione sulla modalità di invio di proposte di articoli.

## Invio per cartelle condivise
Nel drive della scuola è presente una cartella del team in cui i docenti caricano il testo dell'articolo e le fotografie allegate.

Un altro mezzo è l'utilizzo di dropbox.

In entrambi i casi il docente incaricato della pubblicazione viene avvertito della disponibilità di un nuovo articolo attraverso messaggi via smartphone o per mail.

## Invio per messaggistica
In alcuni casi gli articoli vengono inviati attraverso applicazioni di messaggistica (whatsapp o telegram). Sia il testo che le foto vengono inviate utilizzando quel mezzo. Più volte è stato fatto presente che non è il metodo ideale ma, nonostante questo, per alcuni rimane la modalità preferita.

## Altre comunicazioni
È attivo un account twitter che viene utilizzato per trasmettere notizie spicciole sulla vita scolastica. Le foto e i brevi testi vengono generalmente inviate con whatsapp.

## Criticità
I mezzi di invio degli articoli sono diversi. Da preferire l'invio via mail. A fronte di una scarsa partecipazione è stato deciso di accettare qualsiasi invio, con l'intento di educare i colleghi all'utilizzo della mail.
